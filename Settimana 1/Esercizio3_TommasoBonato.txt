Per prima cosa è necessario analizzare il problema che ci stanno chiedendo di risolvere perchè in questo modo possiamo creare un modello preliminare che sintetizza le caratteristiche essenziali del problema stesso.
Inoltre studiando il problema che ci viene sottoposto è possibile anche capire come organizzare le risorse per la sua risoluzione e lo sviluppo del programma. A questo punto si può cercare di trovare un primo algoritmo per la risoluzione del problema (possibilmente attraverso lo pseudocodice).
Dopo aver scelto l'algoritmo migliore per la risoluzione del problema si può passare alla scelta del tipo di dato astratto che verrà utilizzato. Infine si passa all'implementazione vera e propria attraverso un linguaggio di programmazione (C nel nostro caso) e alla fase di testing in cui si controlla che il nostro porgramma funzioni in tutte le circostanze possibili.
La prima fase, ovvero quella dell'analisi, è la più importante perchè oltre a definire come verrà risolto il problema ci permette anche di cercare l'algoritmo più efficiente, ovvero quello che utilizza meno memoria e un minor tempo di esecuzione. Inoltre seguire questa scaletta logica permette anche di risparmiare tempo nello sviluppo del programma in quanto partendo da una solida analisi non è necessario (generalmente) perdere molto tempo per l'implementazione in un linguaggio di programmazione.